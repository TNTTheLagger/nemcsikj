A Madárház Kft. toronyházak építésével foglalkozik. Jelenleg a Csúcs Rt. 100 szintes
szerkezetkész épületén kezdték meg a belsõ szerelési mûveleteket. Az egyes szerelõcsapatok
naponta többször változtatják helyüket. Ha az új munkaterület egy másik emeleten van, akkor
– a biztonsági elõírások miatt – lifttel kell menniük. A házban egyetlen lift mûködik, amelynek
igénybevételét az egyes csapatok a célszint megadásával jelezhetik. A lift az igényeket a
jelzés sorrendjében szolgálja ki, és egyszerre csak egy csapatot szállít. A csapatok mozgását a
9 és 14 óra közötti intervallumban követjük nyomon. Ez az intervallum a munkaidõnek csak
egy része, tehát a csapatok már dolgoznak valamelyik szinten, de 9 órakor teljesítetlen kérés
nincs és a lift szabad.
A lifthasználati igényeket az igeny.txt állomány tartalmazza. Elsõ sorában a szintek
száma (legfeljebb 100), a második sorban a csapatok száma (legfeljebb 50), a harmadik sorban
pedig az igények száma (legfeljebb 100) olvasható. A negyedik sortól kezdve soronként
egy-egy igény szerepel a jelzés sorrendjében. Egy igény hat számból áll: az elsõ három szám
az idõt adja meg (óra, perc, másodpercszám sorrendben), a negyedik a csapat sorszáma, az
ötödik az induló-, a hatodik a célszint sorszáma. Az egyes számokat pontosan egy szóköz
választja el egymástól.
Például:
igeny.txt
100
10
55
9 7 11 7 6 22
9 10 30 8 18 2
9 11 0 5 12 20
…
A 4. sor megmutatja, hogy 9 óra 7 perc 11 másodperckor a 7. csapat igényelt liftet, hogy a
6. szintrõl a 22. szintre eljusson.
Készítsen programot, amely az alábbi kérdésekre válaszol! A program forráskódját lift
néven mentse! Ügyeljen arra, hogy programjának minden helyes tartalmú bemeneti állomány
esetén mûködnie kell!
Minden részfeladat megoldása elõtt írja a képernyõre a feladat sorszámát! Ha a felhasználótól
kér be adatot, jelenítse meg a képernyõn, hogy milyen értéket vár (például a 2. feladat
esetén: „2. feladat Kérem a lift indulási helyét!”)! A képernyõn megjelenített üzenetek
esetén az ékezetmentes kiírás is elfogadott.
1. Olvassa be az igeny.txt állományban talált adatokat, s azok felhasználásával oldja meg
a következõ feladatokat! Ha az állományt nem tudja beolvasni, az elsõ 8 igényhez tartozó
adatokat jegyezze be a programba és dolgozzon azzal!
2. Tudjuk, hogy a megfigyelés kezdetén a lift éppen áll. Kérje be a felhasználótól, hogy melyik
szinten áll a lift, és a további részfeladatok megoldásánál ezt vegye figyelembe! Ha a
beolvasást nem tudja elvégezni, használja az igény.txt fájlban az elsõ igény induló
szintjét!
3. Határozza meg, hogy melyik szinten áll majd a lift az utolsó kérés teljesítését követõen!
Írja képernyõre a választ a következõhöz hasonló formában: „A lift a 33. szinten
áll az utolsó igény teljesítése után.” !
gyakorlati vizsga 0805A 11 / 12 2009. május 15.
Informatika — emelt szint Azonosító
jel:
4. Írja a képernyõre, hogy a megfigyelés kezdete és az utolsó igény teljesítése között melyik
volt a legalacsonyabb és melyik a legmagasabb sorszámú szint, amelyet a lift érintett!
5. Határozza meg, hogy hányszor kellett a liftnek felfelé indulnia utassal és hányszor utas
nélkül! Az eredményt jelenítse meg a képernyõn!
6. Határozza meg, hogy mely szerelõcsapatok nem vették igénybe a liftet a vizsgált intervallumban!
A szerelõcsapatok sorszámát egymástól egy-egy szóközzel elválasztva írja a képernyõre!
7. Elõfordul, hogy egyik vagy másik szerelõcsapat áthágja a szabályokat, és egyik szintrõl
gyalog megy a másikra. (Ezt onnan tudhatjuk, hogy más emeleten igényli a liftet, mint
ahova korábban érkezett.) Generáljon véletlenszerûen egy létezõ csapatsorszámot! (Ha
nem jár sikerrel, dolgozzon a 3. csapattal!) Határozza meg, hogy a vizsgált idõszak igényei
alapján lehet-e egyértelmûen bizonyítani, hogy ez a csapat vétett a szabályok ellen!
Ha igen, akkor adja meg, hogy melyik két szint közötti utat tették meg gyalog, ellenkezõ
esetben írja ki a Nem bizonyítható szabálytalanság szöveget!
8. A munkák elvégzésének adminisztrálásához minden csapatnak egy blokkoló kártyát kell
használnia. A kártyára a liftben elhelyezett blokkolóóra rögzíti az emeletet, az idõpontot.
Ennek a készüléknek a segítségével kell megadni a munka kódszámát és az adott munkafolyamat
sikerességét. A munka kódja 1 és 99 közötti egész szám lehet. A sikerességet a
„befejezett” és a „befejezetlen” szavakkal lehet jelezni.
Egy mûszaki hiba folytán az elõzõ feladatban vizsgált csapat kártyájára az általunk nyomon
követett idõszakban nem került bejegyzés. Ezért a csapatfõnöknek a mûszak végén
pótolnia kell a hiányzó adatokat. Az igeny.txt állomány adatait felhasználva írja a képernyõre
idõrendben, hogy a vizsgált idõszakban milyen kérdéseket tett fel az óra, és kérje
be az adott válaszokat a felhasználótól! A pótlólag feljegyzett adatokat írja a blokkol.
txt állományba! A blokkol.txt állomány tartalmát az alábbi sorok mintájára
alakítsa ki:
Befejezés ideje: 9:23:11
Sikeresség: befejezett
-----
Indulási emelet: 9
Célemelet: 11
Feladatkód: 23
Befejezés ideje: 10:43:22
Sikeresség: befejezetlen
-----
Indulási emelet: 11
Célemelet: 6
Feladatkód: 6
…