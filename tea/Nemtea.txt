Teának hívjuk, de nem a teafélék közé tartozik
Maté
A maté a magyalfélék családjába tartozó, habitusában a magyalra emlékeztetõ trópusi-szubtrópusi örökzöld növény. Dél-Amerikában õshonos fafaj. Környezeti igényeit tekintve évi 1500 mm csapadékot és 15-17°C átlaghõmérsékletet kíván. Magassága elérheti a 7-15 métert. Termése küllemben a bors termésére hasonlít. A maté leveleibõl készül a matétea. Szárított leveleit teaként fogyasztják fõként Argentínában, Brazíliában és Paraguay-ban. A fõzet zöldes színû, a teához hasonlóan koffein és tannin tartalmú élénkítõ ital. A matétea spanyol elnevezése Yerba Maté, de gyakran nevezik paraguay-i, illetve brazíliai teának is. A maté tea elfogyasztásának szertartását az itt élõ emberek az indiánok régi, tradicionális ceremóniái alapján végzik. A maté teát nem lehet gyorsan, sietve meginni, a tea elfogyasztásához békesség és nyugalom szükséges. A maté rendkívül gazdag vitaminokban és ásványi anyagokban, koffeint is tartalmaz, s így élénkítõ hatású is.

Rooibos
Afrika nyugati partvidékén termesztik a rooibos, vagy angol nevén a redbush afrikai vörös teát. A növény, amelynek a kisebb ágait és tûszerû leveleit használják fel, a rekettye bokorhoz hasonló bokros növény, magassága körülbelül 1,5 méter. A rooibos tea nem tartalmaz teint, vörös színét a fermentációs eljárásnak köszönheti. A rooibost az 1950-es évektõl kezdve termesztik, s Európában is egyre népszerûbb a belõle készített tea. Az úgynevezett zöld rooibos ugyanarról a bokorról származik, de nem megy keresztül a fermentációs eljáráson. 

Honeybush
Dél-Afrika teája az úgynevezett honeybush is, melynek méz illatot árasztó sárgás, zöldes cserjéje a déli hegyes vidékeket kedveli. Kés? nyár környékén a bokor leveleib?l, virágából és szárából készítik a honeybush teát. A honeybush tea a rooibos teához hasonlóan teinmentes. A honeybush a rooibos-szal rokon, de annál kissé édesebb ízû. Ásványi anyagokban (kálcium, mangán, fluor, cink, magnézium, réz) gazdag, cserzõanyag-tartalma alacsony, antioxidáns tulajdonságánál fogva lassítja az élettani öregedést. Reggel élénkítõ, nappal szomjoltó, este nyugtató hatása van.

Lapacho
Argentína híres a lapacho teáról. Ezt az italt a lapacho (vagy másik nevén Taheebo) fa belsõ kérgébõl nyerik. A fa elérheti a 30 méteres magasságot is, és akár 700 évig is élhet. A fa belsõ kérgében található anyagnak, a lapacholnak nagyon sok jótékony hatást tulajdonítanak. Évente egyszer-kétszer szedik le a belül vöröses barna kérgét, melyet apróra reszelnek és teaként fogyasztják. A fakéreg 40 éves kor után éri el a gyógyászati célra is alkalmas hatóanyag-koncentrációt. A lapacho tea nem tartalmaz teint.
