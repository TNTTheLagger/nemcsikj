Házisertés
HázisertésKoca malacávalTermészetvédelmi státuszHáziasítottRendszertani besorolásOrszág:Állatok (Animalia)Törzs:Gerinchúrosok (Chordata)Altörzs:Gerincesek (Vertebrata)Fõosztály:Négylábúak (Tetrapoda)Osztály:Emlõsök (Mammalia)Alosztály:Elevenszülõ emlõsök (Theria)Csoport:EutheriaAlosztályág:Méhlepényesek (Placentalia)Öregrend:LaurasiatheriaCsoport:CetartiodactylaRend:Párosujjú patások (Artiodactyla)Alrend:Disznóalakúak (Suina)Család:Disznófélék (Suidae)Alcsalád:SuinaeNemzetség:SuiniNem:SusFaj:Sus scrofaTudományos névSus scrofa domestica
Mangalica disznó

Intenzív tenyésztésû hússertések
A házisertés, sertés vagy disznó (Sus scrofa domestica) a disznófélék családjába tartozó vaddisznó (Sus scrofa) háziasított formája. Eurázsiából származik. A köznyelv gyakran falánk és piszkos állatként említi. Viszonylag magas intelligenciával rendelkezik.
Megjelenés és viselkedés
Feje aránylag nagy, orra kissé ormányszerû, túrókarimás, jól mozgatható, és orrkorongban végzõdik. Farka rövid, középmagasan tûzött, tõben elég vastag, a vége felé fokozatosan elvékonyodó, fölfelé kunkorodó és szõrbojtban végzõdõ.[2] Vaskos teste és rövid lábai vannak. Lábain négy-négy ujja van, melyek közül a középsõ két nagy ujjának patáin jár.
A disznó mindenevõ, tehát növényeket és állatokat egyaránt fogyaszt. Természetközeli élõhelyen tartva táplálékának egy jelentõs részét a talajból túrja ki, így fogyaszt pl. rovarlárvákat, férgeket, gumókat és gombákat is. Ha hozzáfér, dögöt is eszik. E szokása azért jelentõs, mert döglött vándorpatkányhoz akár zárt térben tartva is hozzájuthat, és ezen keresztül olykor trichinával is fertõzõdhet. Jó szaglása miatt szarvasgomba keresésére is használható.
44 foga van, zápfogai gumósak.
Elnevezései
A sertés és a disznó szinonim szavak. A szakirodalom általában a sertés szót használja. A „kan” a hím, a „koca” a nõivarú sertés. Az „anyakoca” olyan nõivarú sertés, amelynek már voltak malacai. Az „emse” a fiatalabb, a „göbe” a kifejlõdött nõivarú sertés. Tenyésztésre szánt növendék a „magló”. Petefészkétõl megfosztott sertés a „miskárolt”. Fiatalon kiherélt sertés az „ártány”, idõsebb korban kiherélt sertés pedig a „kanlott”. „Szopós malac” a növendék szopás idején, „választott malac” az elválasztástól 4 hónapos koráig. Ettõl kezdve „süldõ” -tenyésztésbevételig vagy 1 éves korig. „Elõhasi koca” a koca elsõ vemhessége és szoptatása idején, „tenyészkoca” a már bebúgatott koca. „Tenyészkan” a búgatásra használt vagy használható kan. „Hízósertés” a hizlalás alatt levõ, „hízott sertés” a már kihizlalt, vágásra érett sertés.
Tartása és tenyésztése
Mangalica koca malacávalA hagyományos külterjes tartásmód ma már megszûnt hazánkban. Ez a legeltetõ állattartás egy sajátos típusa volt, mikor a kondás (vagy kanász, csürhés) a disznók csoportját, a kondát (vagy csürhét) õrizte és terelte reggeltõl estig. A kondák erdõs vidéken is tarthatók voltak, és hasznosították a tölgyerdõk makk termését. Konda az éjjel-nappal a legelõn tartózkodó sertéscsapat, a csürhét reggel kihajtják, este hazahajtják (pl. a községi csürhe). Az egy vagy több tulajdonság alapján kiválogatott csapat a falka.
A mai sertésállományok már nagyrészt zárt térben élnek, intenzíven tenyésztik õket iparszerû körülmények között. Leggyakrabban húsáért és bõréért tenyésztik, de a szõrét is felhasználják ecset készítésére. Egyes fajtáit házikedvencként is tartják.
A sertések ivarzását búgásnak hívják. A koca, 8-18 hónapos kora között válik termékennyé, ekkortól 21 naponta tüzel. A kan 8-10 hónapos korában válik ivaréretté. Egy alomban rendszerint 6-12 kismalac születik.
A legnagyobb tömegû magyarországi sertés 2013 áprilisában 600 kg súllyal a Bélának nevezett lapály kan.
Fajtái
Világszerte számos fajtáját tenyésztik. Nevezetes, õsi jellegû magyar disznófajták a szalontai, a bakonyi, a lengyel (vagy hegyi-) disznó, a tüskés szõrû erdélyi sertés és a mangalica. A világ sertéshús-termelésének zömét ma már intenzív tenyésztésû hússertések adják. Egyes fajtáit, pl. a vietnámi csüngõhasú sertést kedvtelésbõl tenyésztik. Sertések elnevezése a hizlalástól függõen:
1. Pecsenyemalac – 1 hónapos, 6–8 kg súlyú, telthúsú malac.
2. Pecsenyesüldõ – 3 hónapos, 30 kg körül, telt húsformákat mutató választott malac.
3. Sonkasüldõ – 65–70 kg súlyban vágott sertés. Ebbõl készítették a „prágai sonkát”. Csak a korán kész formákat mutató, ebben a súlyban nem zsíros sertések adtak jó minõséget.
4. Baconsertés(vagy baconsüldõ) – 6–7 hónapos, 90 kg körüli súlyban vágott sertés, amelybõl jó minõségû szalonna (bacon) nyerhetõ.
5. Sonkasertés – 100–115 kg–os súlyig hizlalt, sok húst szolgáltató hízott sertés. Zömmel dobozolt sonkát (gépsonkát) és konzervhúsokat készítenek belõle. Igen fontos követelmény, hogy ne legyen zsíros.
6. Tõkesertés – 110–150 kg közötti súlyban vágják le úgy, hogy a szalonnáját „lehúzzák”, ebbõl zsírt olvasztanak vagy étkezési szalonnát készítenek.
7. Zsírsertés – 150 kg feletti súlyban vágott, bármilyen fajtájú sertés. Háztartások vágják saját részükre. Ellátja a konyhát jó minõségû fõzõzsírral, eltartható húsféleségekkel (füstölt kolbász, sonka, oldalas).
8. Szalámisertés – szalámigyártásra a legjobb minõségû, nagy szárazanyag–tartalmú, ízanyagokban gazdag húst a tenyészetbõl kiselejtezett, öreg, jó kondícióban levõ sertések adják.
Kulturális és vallási vonatkozások
Anyakoca a malacaivalEgyes vallások, mint pl. a judaizmus és az iszlám tiltják a sertéshús fogyasztását.
A disznónak kulturális jelentõsége vagy szimbolikus szerepe van számtalan mûvészeti alkotásban. Közismert példák erre George Orwell Állatfarmja (1945), William Golding Nobel-díjas angol író A Legyek Ura címû regénye (1954) vagy a Kispál és a Borz együttes sok dalszövege, de ide sorolható a Pink Floyd együttes Animals címû lemeze is, ami után az együttes kabalaállata a disznó lett.
A disznó, vagy inkább malac a gyerekirodalomban, mesefilmekben is gyakori szereplõ, a legismertebb ilyen karakter talán Milne Micimackó címû regényében Malacka, filmben pedig például Babe; Magyarországon Mazsola Bálint Ágnes mesesorozatában.




