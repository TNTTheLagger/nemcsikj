Risztov Éva olimpiai bajnok!
  Risztov Éva aranyérmet nyert a nyíltvízi úszók 10 km-es számában csütörtökön a londoni olimpián. 
  A debreceni sportiskola versenyzõje a 25-ös rajtszámmal vágott neki a 25 maratonúszót felvonultató viadalnak a Hyde Park Serpentine nevû taván kijelölt, 1,6 km-es, nagyjából ovális pályán.
  Risztov – aki a múlt héten, medencében 800 méteren a 13., 400-on a 16., a 4×100-as gyorsváltóval pedig a 15. helyen végzett – nagyszerûen kezdett, rögtön az élbolyban helyezkedett el, s olykor valóságos közelharcot vívott a minél jobb pozícióért a legfõbb riválisokkal, így a kétszeres világbajnok, olimpiai ezüstérmes brit Keri-Anne Payne-nel, az Eb-aranyérmes olasz Martina Grimaldival és a németek négy évvel ezelõtti pekingi negyedik helyezettjével, Angela Maurerrel.
  Risztov állta a sarat derekasan, az elsõ ellenõrzési pontnál már vezetett, a táv egyharmadánál harmadik volt, 5 kilométernél megint elsõként tempózott, s éllovasként fordult 6.7 kilométer megtételét követõen is.
  A hajrá izgalmait fokozandó Risztov, aki három hét múlva lesz 27 éves, kissé meglépett a többiektõl, s bõ testhossznyi elõnyre tett szert másfél órányi úszás után. Az utolsó kört is a magyar lány vezette fel, egy ötös boly tagjaként. Egy kilométerrel a cél elõtt robbantott, növelte az elõnyét, s bár a célegyenesben az amerikai Haley Anderson már-már beérte, Risztov újítani tudott, s – mindössze négy tizedmásodperccel megelõzve tengerentúli riválisát – elsõként érte el a falat.
Nyíltvízi úszás, nõi 10 km, olimpiai bajnok:
1. Risztov Éva 1:57:38.2 óra
2. Haley Anderson (Egyesült Államok) 1:57:38.6
3. Martina Grimaldi (Olaszország) 1:57:41.8
http://2012-londoni-olimpia.info/


Gyurta aranyérmes világcsúccsal 200 mellen
    MTI Fotó: Illyés Tibor  Gyurta Dániel 2:07.28 perces világcsúccsal aranyérmet nyert 200 méteres mellúszásban szerdán a londoni olimpián, ezzel a kardozó Szilágyi Áron vasárnapi diadalát követõen a magyar küldöttség második gyõzelmét aratta.
  A kétszeres világbajnok, 2004-ben olimpiai ezüstérmes Gyurta mögött a hazai közönség biztatását élvezõ Michael Jamieson végzett a második helyen, míg a harmadik a japán Tatesi Rio lett.
    MTI Fotó: Kovács Anikó  A döntõt a második legjobb idõvel kezdõ Gyurta “szokatlan” módon már 50 méternél a második helyen úszott, a legutóbbi két olimpián gyõztes Kitadzsima Koszuke haladt az élen. 150 méternél Gyurta vezetett, Kitadzsima elfáradt, Jamieson a hajrában ugyan egyre közelebb került a magyar úszóhoz, de így is õ csapott elsõként célba.
  “Azt gondolom, ez volt életem úszása, nagyon-nagyon nehéz volt az utolsó tíz méter, jöttek rám, ez szokatlan érzés volt” – nyilatkozott Gyurta pár pillanattal a célba érkezés után. “A családomra, édesanyámra gondoltam, ez erõt adott, és segített nyerni. Nem nagyon tudom még ezeket a perceket feldolgozni. Tisztában voltam vele, hogy az olimpiai bajnoki címet nem adják könnyen, elképesztõen örülök, hogy sikerült gyõznöm. Akkor igazi olimpiai bajnok valaki, ha ez nem változtatja meg az életét, ugyanolyan szerényen éli a mindennapjait, mint addig. Igaz, több érem lesz a vitrinben. Végig láttam a többieket, de volt elég erõm magam mögé utasítani õket, nagyon boldog vagyok.”
Eredmények – férfi 200 m mell, olimpiai bajnok:
1. Gyurta Dániel 2:07.28 perc – világcsúcs (régi: 2:07.31 p, Christian Sprenger (ausztrál), 2009.07.30., Róma)
2. Michael Jamieson (Nagy-Britannia) 2:07.43
3. Tatesi Rio (Japán) 2:08.29
http://olimpia2012.org/
  Olimpiai hírek
  
