A Tisza-tó vízrendszere
2011. február 04. péntek, 13:21 | Írta: Fejes Lõrinc szakaszmérnök 
http://www.kotivizig.hu/
1. A Tisza-tó általános leírása
A Tisza-tó hazánk második legnagyobb, de egyben legfiatalabb – 30 éves – tava, eredeti nevén a Kiskörei-víztározó, amely a Kiskörei vízlépcsõ által biztosított duzzasztás hatására jött létre. A tó Heves és Jász-Nagykun-Szolnok megye határán folyó Tiszát öleli, markáns kontúrját az árvízvédelmi töltések adják. A Tisza szabályozása elõtt – az 1800-as évek elsõ felében még igazi vadvízország volt ezen a területen. A XIX. század második felében megkezdõdött a Tisza folyó szabályozása, amit gróf Széchenyi István kezdeményezett és Vásárhelyi Pál, a reformkor legkiválóbb vízmérnöke tervezett. Második, vagy verítékes honfoglalásnak is nevezik a több, mint száz évig tartó gátépítési munkákat, melyben kiváló mérnök elõdeink és a kubikusok névtelen ezrei, vagy ahogyan Jókai Mór nevezte õket, „az Isten munkásai” vettek részt (Vizeink Krónikája, 2001).
Tehát a mai Tisza-tó területét az elõdeink által az 1800-as évek közepétõl fokozatosan erõsített árvízvédelmi töltések határolják. A töltések közötti, úgynevezett hullámtéren terül el, a mesterségesen létrehozott síkvidéki víztározó, mely magába foglalja a Tisza folyó medrét is. A víztározó az 1978. év óta különleges természeti értékké vált, mert a természet fokozatosan visszafoglalta, birtokba vette e területet, és a Tisza szabályozása elõtti tájhoz hasonló állapotok alakultak ki. A Tisza-tó háborítatlan részein régóta nem látott élõvilág – flóra és fauna - telepedett meg, és valamikor õshonos, egész Európában védettséget élvezõ növények szaporodtak el ismét.
2. A Tisza-tó
Az 1978. évben – 30 éve - történt II. ütemû duzzasztás hatására alakult ki a nyári idõszaknak megfelelõ vízborítottság, azaz a Kiskörei-tározó, földrajzi nevén a Tisza-tó, a természet és az ember csodálatos alkotása. A tározótérben fokozatosan fejlõdött ki, egy változatos, az õsi ártéri Tisza tájhoz hasonló környezeti adottságokkal rendelkezõ, páratlanul gazdag élõvilág. Napjainkban nagy kiterjedésû nyílt vízfelületek, mocsári és hínári növényzetekkel benõtt vizes területek, holtágak, morotvák, természetes vízfolyások, fokok, öblítõ csatornák, szigetek és félszigetek tarkítják, teszik változatossá és egyedülivé a 127 km2 nagyságú mesterséges tavat (1. ábra).
1. ábra. A tündérrózsás Óhalászi Holt-Tisza
A Kiskörei-vízlépcsõ feletti hullámtéren helyezkedik el a Tisza-tó, a Tisza folyó 404-440 folyamkilométer közötti szakaszán, Kisköre és Tiszabábolna között (2. ábra). A tó középvonal menti hossza 33 km, legnagyobb szélessége 6,6 km - Poroszló és Tiszafüred között -, míg a legkeskenyebb Tiszaderzs térségében, ahol 0,6 km. A két oldali tározó (árvízvédelmi) töltés hossza közel 80 km. A tározó teljes felülete 127 km2, melybõl 104 km2 a vízfelület (62 km2 nyíltvíz, 42 km2 vízi növényzettel benõtt), a szigetek és félszigetek területe pedig 23 km2. 

2. ábra. A Tisza-tó tájegységei és a part menti településekA medencék és öblözetek vízmélysége igen változatos. A nagy kiterjedésû, a tó születése elõtt gazdálkodásra használt közel sík területeken (rét, legelõ, szántó, erdõ) 0,8 m-2,0 m között változik. A természetes vízfolyások, holtágak és öblítõ csatornák vízmélysége 2,0-5,0 m közötti. A legnagyobb mélységek a fõmederben mérhetõk, mely 10-20 m között változik.
Az átlagos vízmélységek az egyes medencékben a következõk
* Abádszalóki-öböl 2,5 m 
* Sarudi-medence 1,5 m 
* Poroszlói-medence 1,3 m 
* Tiszavalki-medence 0,7 m 
A tározó jelenlegi térfogata 253 millió m3, melybõl 132 millió m3 hasznosítható.
A vízkészlet vízelosztó hálózatának legfontosabb létesítményei a Jászsági (kapacitása: 48 m3/sec) és a Nagykunsági (kapacitása: 80 m3/sec) öntözõ fõcsatornák, amelyek biztosítják a térségek öntözõ vízellátását és halastavi vízpótlását. A Nagykunsági fõcsatorna a mezõgazdasági vízigények kielégítése mellett, gravitációs átvezetéssel nagy szerepet játszik a Körös-völgy vízhiányának enyhítésében és ökológiai vízpótlásában.A Tisza-tó mesterséges létesítmény, lényegében átfolyásos tározó, szintjének helyzete a folyó mindenkori vízjárásának is függvénye. A duzzasztómû csak a kiskörei szelvényben tartja a vízszintet egy adott intervallumon belül, a tározó felszínének esése az érkezõ vízhozamtól függ.
A Tisza-tó sajátossága, hogy vízjárása szabályozható. A Tisza folyó önálló mederben (fõmeder, vagy anyameder) folyik át a tározótéren. A fõmederrel párhuzamosan, annak jobb és bal oldalán található az övzátonyok vonulata – ezek alkotják a szigetek és félszigetek rendszerét -, amely elválasztja a folyó medrét a tározó medencéitõl.
A Tisza-tó legfontosabb jellemzõje és megkülönböztetõ jegye a magyarországi tavaktól, a mozaikosság, vagyis a változatos és gazdag életterek sokasága. Egy-egy élettér az érintetlen természetet tárja fel a látogató elõtt.
3. Az öblítõ csatornák és szerepük
A folyó és a medencék, azaz a tó közötti vízforgalmat, vízcserét és a vízi közlekedést az öblítõ csatornák és a természetes vízfolyások (3. ábra), fokok biztosítják. Az öblítõ csatornák (12 db) az övzátonyok átvágásával készültek az 1970-es évek végétõl kezdõdõen.
Az öblítõ csatornák hossza 1-4 km közötti, víztükörszélessége 10-60 méter között változik, kivétel az I. számú öblítõ csatorna, melynek szélessége a torkolatnál 150 méter.
A Tisza felõli kitorkolásnál szabályozó mûtárgyak (9 db) épültek az 1980-as évek elejétõl kezdõdõen, melyek nyitott, vagy zárt üzemmódban lehetnek. Feladatuk, az öblítõ csatornák által szállított víz áramlási viszonyainak szabályozásával biztosítani a megfelelõ vízcserét, ugyanakkor az árhullámokkal érkezõ nagy mennyiségû hordalék, uszadék bejutási lehetõségét csökkenteni, mérsékelni ezáltal a medencék feliszapolódását, valamint a fõmederben levonuló esetleges szennyezõdéseket kirekeszteni a tározó belsõ víztereibõl.
3. ábra. Kis-Tisza természetes vízfolyásA Tisza-tó átfolyásos rendszerû síkvidéki tározó. Kialakításából, valamint az üzemeltetése során lejátszódó belsõ folyamatokból adódóan szükséges a medencék és egyéb szélterületek megfelelõ vízforgalmának biztosítása. Tekintettel arra, hogy ez egy mesterséges létesítmény, így természetes módon a belsõ áramlási rendszerei sem alakulhattak ki. Ezeket a folyamatokat meg kellett teremteni, mûszaki beavatkozásokkal. Ezt a szerepet az öblítõ csatornák töltik be, melyek megteremtik a kapcsolatot a Tisza folyó, mint fõmeder és hullámtere, mint tározótér (tó) között. A medret övezõ parti sáv (övzátony) természetes állapotában folyamatosan töltõdik, kiemelkedik és nem teszi lehetõvé a folyón érkezõ frissítõ víz szétterülését. Az öblítõ csatornák a frissítõ víz bejuttatását, szétosztását, ill. elvezetését biztosítják az övzátonyokkal kirekesztett medencékbe.
Az elõzõekhez hasonlóan fontos a feladatuk a vízszint csökkentéskor, például téli üzemrendre történõ átálláskor, a vizek visszavezetésével elõsegíteni a medencék leürülését, megszüntetve ezzel a sekély, úgynevezett. pangóvizes helyeket. A leürítés folyamatában, mint belsõ lecsapoló csatornák funkcionálnak.
Tehát a Tisza-tó szervezetében a természetes vízfolyások és az öblítõ csatornák rendszere, az az érrendszer, amely biztosítja a fennmaradásához, megújulásához szükséges folyamatok lejátszódását, vagyis a vízcserét (vízforgalmat). Lényeges ezen létesítmények fenntartása és fejlesztése, mivel a tározó fennmaradása, használhatósága érdekében jelentõs szerepet töltenek be.
4. A Tisza-tó arculatai
A tó ötféle arcát mutatja egy év leforgása alatt, melybõl négy az embertõl függ, míg az ötödik tõlünk független. Az arculatot jelentõsen meghatározza az évszakok változása és befolyásolja az üzemrend szerinti szabályozás, vagyis a vízszinttartás, illetve a vízszintváltozás.
A négy – ember által szabályozott – arculat a következõ.
* Téli idõszak 
* Tavaszi feltöltés idõszaka 
* Nyári idõszak 
* Õszi leürítés idõszaka 
* Az ötödik pedig, a természet által „megrajzolt” arculat, az árvízi idõszak. 
4.1. Téli idõszak
A téli vízszint beállításától, névlegesen november közepétõl, minimálisan február közepéig, de legkésõbb a téli vízszint emelésének kezdetéig tart. A duzzasztási szint a téli idõszakban kétféle lehet, az érdekegyeztetésnek megfelelõen:
* 560 + 10 cm, vagy 
* 610 + 10 cm 
fix érték, a Kisköre-felsõ vízmércén mérve. Növekvõ vízhozam esetén ezen a szinten történik a vízszint kiegyenlítõdés – a duzzasztás megszüntetése -, csökkenõ vízhozam esetén pedig a duzzasztás megkezdése.
4.2. Tavaszi feltöltés idõszaka
A tavaszi feltöltés idõszaka – átállás a téli vízszintrõl a nyári vízszintre – legkorábban február közepétõl, vagy a téli vízszint emelésének kezdetétõl a Kisköre-felsõ vízmércén mért 725 cm-es szint eléréséig, de legkésõbb április közepéig tart.
A vízszint emelésének megkezdésekor figyelemmel kell lenni a jéghelyzetre, vízjárásra, vízminõségre és a tározó állapotára. A tározót tölteni lehetõleg
* alacsony lebegõanyag tartalmú
* kis sókoncentrációjú,
* kis növényi tápanyag tartalmú vízzel kell.
Az emelés maximális mértéke 10 cm/nap lehet a Kisköre-felsõ vízmércén mérve.
4.3. Nyári idõszak
A nyári vízszint a Kisköre-felsõ vízmércén mért 725 cm-es szint elérésétõl, de legkésõbb április közepétõl, minimum október közepéig, vagy utána a 725 cm-es szint csökkentésének megkezdéséig tart.
A nyári vízszintet 725 + 5 cm-es intervallumban kell tartani, ezáltal a tó vízszintje közel állandó, mely biztonságot és kiszámíthatóságot nyújt a használóknak. A nyári idõszak a leghosszabb és a legismertebb a tó hasznosítói és turistái számára.
4.4. Õszi leürítés idõszaka
Az õszi leürítés idõszaka – átállás a nyári vízszintrõl a téli vízszintre – legkorábban október közepétõl, vagy a Kisköre-felsõ vízmércén mért vagy a 725 cm-es nyári szint csökkentésének megkezdésétõl a téli szint eléréséig, névlegesen november közepéig tart. A csökkentés intenzitása maximum 10 cm/nap lehet.
4.5. Árvízi idõszak
A Tisza folyón az év bármelyik hónapjában kialakulhat kisebb-nagyobb mértékû, rövidebb-hosszabb idejû árhullám. Legnagyobb valószínûsége mégis a tavaszi áradásoknak van, de a többi évszakban is volt már példa árvízre. A levonuló árhullám a Tisza-tóba érve elõbb a folyó vízszintjét emeli meg, majd a szigetek terepszintje fölött átfolyva bejut a tóba is. Az árvíz nagysága és tartóssága határozza meg az árvízi idõszakot, amely a hidrometeorológiai helyzet függvénye. A Kiskörei Vízlépcsõnél árvízi idõszakban már nincs duzzasztás, így a tó vízszintjét nem a duzzasztómûvel szabályozzák, hanem a természetes lefolyási viszonyok következtében az áradó víztömeg tölti fel a tavat – akár 2-3 méterrel is a jól ismert és megszokott nyári vízszint fölé -, vagyis „átrajzolja” a tó éppen aktuális idõszakú arculatát. A szigetek részben, vagy teljes mértékben vízborítás alá kerülnek, a tó mozaikossága átmenetileg megszûnik, a vízfelületek „egybe olvadnak”, a tó egy óriási „feszített víztükrû medencévé” válik.
Az árhullám levonulása után, a duzzasztás megkezdésével ismét az aktuális idõszak arculata tér vissza, de a nagyobb árvizek nyomot hagynak a tájon.
5. A Kiskörei Vízlépcsõ
A Kiskörei Vízlépcsõ (4. ábra), Kisköre község határában, a Tisza torkolatától 403,2 km-re, a jobb parton létesített 1,8 km hosszú átvágásban épült, 1967 és 1973 között. A létesítményt 1973. május 16-án helyezték üzembe (Vízügyi Közlemények, 1973).

4. ábra. Kiskörei vízlépcsõ, a Tisza-tó „lelke”
A vízlépcsõ három egybeépített fõ létesítménye: a duzzasztómû, a vízerõmû és a hajózsilip. A középen lévõ duzzasztómû mellett, a jobb parton helyezkedik el vízerõmû, míg a bal parton a hajózsilip található (5. ábra).
A vízlépcsõ részei
5. ábra. A vízlépcsõ helyszínrajza
(1) duzzasztómû, (2) erõtelep, (3) hajózsilip, (4) hullámtéri duzzasztó,
(5) lakótelep, (6) hõközpont, (7) igazgatási épület, (8) kezelõtelep,
(9) Tisza régi medreA duzzasztómû öt db, egyenként 24 m széles nyílását, maximum 11 m-es vízoszlopot tartó, elektromos vezérlésû, olajhidraulikus mozgatású billenõtáblás szegmensgát zárja le.
Fõ feladata a Tisza-tó vízszintjének centiméter pontosságú tartása, azaz a duzzasztás elõírt szinten történõ folyamatos biztosítása, szabályozása az üzemrendnek megfelelõen. Tehát a duzzasztómû nélkül nem lehetne duzzasztani, duzzasztás nélkül pedig nem lenne Tisza-tó. A Tisza-tó „lelke” tehát a duzzasztómû. Másik feladata az árhullámok levezetése az Alsó-Tisza vidék irányába. 
A vízerõmû a duzzasztómû mellett a jobb parton épült, melyben négy db 4,3 m kerékátmérõjû generátorral egybeépített, percenként 107 fordulatú, csõturbina van. A turbinák maximális víznyelése 4x140m3/sec=560 m3/sec. A turbinákkal közös tengelyen üzemelnek a 7000 kVA teljesítményû generátorok, melyek összteljesítménye 28 MW. Az évente termelt villamos energia 80-110 millió kWh között van. A turbinák 2,0-10,7 m közötti vízlépcsõnél tudnak üzemelni.
A hajózsilip a duzzasztómû bal oldalán a felvízben helyezkedik el. Hasznos belmérete 85x12 m, mellyel a IV. osztályú hajózóutakra vonatkozó nemzetközi elõírásoknak felel meg. A zsilipen 1350 tonnás hajók és uszályok zsilipelhetõk át. Elzárószerkezete olajhidraulikus mozgatású támkapuk, a töltés és ürítés oldalcsatornás megoldású. 
A hajózsilip jobb oldali falában helyezkedik el a halzsilip, amely a halvándorlások idején üzemel.





1. oldal

