Tim Rice-Andrew Lloyd Webber:
József és a színes, szélesvásznú álomkabát
ANDREW LLOYD WEBBER
   Andrew Lloyd Webber 1948. március 22-én született Londonban. Édesapja, William Southcombe Lloyd Webber a Royal College Of Music zeneelmélet- és zeneszerzés-professzora volt, és zongorát is tanított. Andrew édesanyja, Jean is ebben az iskolában tanult énekelni és hegedülni. 1942-ben, hat évvel elsõ fiuk, Andrew születése elõtt házasodtak össze. 
   A szülõi ház, Webber életének meghatározó élményeként, tele volt muzsikával, és így igen korán megmutatkozhatott az õ zenei tehetsége is. Zongorázni, hegedülni tanult, és a vadászkürttel is megpróbálkozott. Hatévesen már dalokat komponált, és kilencéves volt, amikor a Music Teacher nevû magazinban néhány dalának kottája megjelent.
   A musical iránt nagynénikéje keltette fel az érdeklõdését, akivel megnézte a My Fair Lady színházi elõadását, a Gigi és a South Pacific filmváltozatát. Andrew az élmények hatására odahaza egy kis színházat épített magának, és musicaleket kezdett írni – egyelõre a saját színháza számára. 
   1965-ben ismerkedett meg Tim Rice-szal, aki akkor joghallgató volt. A 17 éves Andrew és a 21 éves Tim elsõ musicalje, a The Likes Of Us (A magunkfajták) sohasem került bemutatásra. Lett volna jelentkezõ, egy oxfordi diákszínház, de Webber-ék már akkor a West End-rõl álmodtak. 
TIM RICE 
   Timothy Miles Bindon Rice 1944. november 10-én az angliai Buckinghamshire-ben született. A hatvanas évek elején rövid ideig joghallgató volt, miközben egy popegyüttesben énekelt. Az elsõ ismert dala, a That’s My Story (Az én történetem) 1965-ben jelent meg. Ebben az évben találkozott a tizenhét éves Andrew Lloyd Webberrel. Ahogy Tim elmondta: „Andrew gyerekkorában végigjárta a klasszikus zene lépcsõfokait, zenéjén érzõdtek a különbözõ hatások, de ezek átszûrõdtek a személyiségén, és ez adta muzsikájának egyéni hangzását, különlegességét, amibe beleszerettem.” 
A musical születése
   Hosszú és rögöktõl sem mentes út várt Andrew Lloyd Webber és Tim Rice másodszülöttjére, a Joseph And The Amazing Technicolor Dreamcoat (József és a színes, szélesvásznú álomkabát) címû musicalre. Az elsõ, negyedórás változat iskolai produkcióként került színre a Colet Court diákjainak elõadásában. 
   Aztán az ambiciózus szerzõk nagylemeznyi hosszúságúra bõvítették az ótestamentumi történetet feldolgozó darabot, és a felvétel el is készült. Ez az a lemez, amit az angol lemezboltokban manapság „egy bájos korai verzió” felirattal árusítanak. A lemez nyomán megnõtt az érdeklõdés a József iránt, persze a bizalom erõsödését a közben bemutatott Jesus Christ Superstar (Jézus Krisztus szupersztár) sikere is jelentõsen elõsegítette.
   1972 nyarán az Edinburgh-i Fesztiválon játszották el elõször a musicalt, mint teljes színpadi mûvet. Ezt követte 1972. október 16-án a londoni Young Vic Színház bemutatója, ahonnét 16 elõadás után átköltözött a produkció a Roundhouse Színházba, késõbb pedig az Albery Színházba. Az utóbbi két helyszínen 243-szor játszották el a darabot. 1981-ben New York-ban is bemutatták, itt elõbb az Entermedia Színházban, majd a Royal Színházban ment, összesen 747 alkalommal. A Joseph And The Amazing Technicolor Dreamcoat (József és a színes, szélesvásznú álomkabát) az évek során egyre jobban felértékelõdött, mint alkotás, és egyre gazdagodott a megszólaltatás minõségében, a színrevitel látványosságában. 
   A kilencvenes évek londoni produkcióját a Palladiumban, Kocsák Tiborral együtt (aki Webberéktõl kivételes gesztusként megkapta a darab újrahangszerelési jogát), én is láthattam, Jason Donovan volt József (korábban Gary Bond, Paul Jones, Amerikában többek közt a Bee Gees-fiúk öccse, a késõbb tragikus körülmények között elhunyt Andy Gibb is játszotta a szerepet). Londonban a remek énekes-színész csapat mellett egy negyventagú gyerekkórus is szerepelt a darabban. A keretjáték narrátora nekik mesélte el a történetet, és a szédületesen éneklõ gyerekek a megelevenedõ történet dalaiban is részt vettek. 
A történet
   A történet az Ótestamentumban szereplõ Jákobnak és tizenkét fiának, azok közül is a legkedvesebbnek, Józsefnek kalandjait meséli el villanásnyi jelenetekkel és jobbnál jobb dalokkal. 
   Józsefet fivéreinek féltékenysége rabszolgasorsra juttatja, de õ a gazdag Putifár szolgájaként kitünteti magát mint a birtok ügyeinek rendbetevõje. Sudár termete és orcájának szépsége viszont felgerjeszti gazdája kéjsóvár feleségének amúgy is túltengõ szexuális vágyait, aminek következtében József hamarosan egy börtöncella mélyén merenghet el szabadság és rabság örök ellentmondásán. 
   A csoda és saját borotvaéles esze ebbõl a kátyúból is kisegíti Józsefet, aki hamarosan az Elvis Presley-re emlékeztetõ Fáraó bizalmasa, Egyiptom második számú embere lesz. Az idõközben éhkoppra jutott és Egyiptomban kenyérért házaló fivéreit hatalmánál fogva megbüntethetné, de József a rosszért jóval fizet, és így a nagy létszámú család békében és gazdagságban élhet az idõk végeztéig.
   A musical fülbemászó dalai egytõl egyig slágerek. A Close Every Door (Zárjatok minden ajtót) címû József-dal, amelyet börtönbeli magányában énekel, a bájosan cinikus One More Angel In Heaven (Eggyel több angyal a mennyben) és a megkapó egyszerûségû Any Dream Will Do (Legyen bármilyen álom) szokott felkerülni a Best of Andrew Lloyd Webber válogatásokra.
(MIKLÓS TIBOR: MUSICAL! –  RÉSZLETEK)


