Kína történelme
Kínai ókor
Bronzkor
A Sárga-folyó vidékén több bronzkori kultúra fejlõdött ki egymás mellett, amelyek nem alkottak egységes birodalmat. Ezek közé tartozott a Xia-kultúra is (népszerû magyar átírás: Hszia), amelybõl létre is jött az elsõ nagy dinasztia, a Xia-dinasztia. Sikerre vitték a laza szövetségi rendszer átformálását és központosították a hatalmat. Bár az elsõ birodalom nem volt nagy, mégis az elsõ államként tartják számon.
Shang-dinasztia (i. e. 1766–1045)
A második dinasztia a Shang-dinasztia (Sang) lett. Területe a Sárga-folyó alsó területein volt, ahol sok település alakult ki. A Xia-dinasztia kebelezte be a vidéket annak megalakulásakor, így elõször függõségi területté vált. Késõbb a régi dinasztia felbomlása után egyre erõsebbé váltak, végül az i. e. 16-15 század körül megszületett a második állam. Régészeti leletek egy igen fejlett állam képét vázolták fel, amihez segítséget nyújt a sok fennmaradt írásos emlék. Az irányítást Anjang fõvárosból végezték, ez lett az állam központja. Kiemelkedett a hadereje, az államszervezet kiépítése, a kifinomult kultúra, valamint a sámánizmus mély tisztelete.
A Sang volt Kína elsõ igazi dinasztiája. A Sang királyság, melynek központja a Huang He völgyben helyezkedett el, nagyon fejlett társadalom volt, amelyet öröklõdés alapján egy arisztokrata réteg kormányzott.
A mezõgazdasági jellegû sang társadalom két osztályra különült el - a nemességre és a népre - és egy papkirály uralma alatt állt. Híres a jadefaragásról, a selyemszövésrõl, bronzmûvességérõl és a ló vontatta harci szekerek használatáról. Az írás is ebben az idõszakban fejlõdött ki. A sang írás több mint 3000 írásjelet használt, melyeket csontokra és teknõspáncélra véstek. E „képírás” elemeibõl fejlõdtek ki késõbb a kínai írásban használt jelek.
A sang nép az õseit és istenek sokaságát imádta. Alkalmanként emberáldozatot is bemutattak, például a rabszolgákat elevenen eltemették halott gazdájukkal együtt. A Sang-dinasztiának egy rabszolgalázadás vetett véget. 
Vaskor
Csou-dinasztia (i. e. 1042–256)
A harmadik dinasztia a Zhou-dinasztia (Csou) volt, amely eredetileg a Sang-dinasztia vazallusaként létezett. Mivel sikerült több vazallus állammal szövetségre lépnie, megdöntötték a Shang-dinasztiát és létrehozták sajátjukat. De ez minden tekintetben az elõzõre épült, folytatva és fejlesztve azt. Kiterjesztették területük határait, megszilárdították az államrendszert.
Kr. e. 1045-ben a nyugat-kínai csouk megdöntötték a sang uralmat, és saját dinasztiát alapítottak. A csouk társadalmi osztályrendszere hasonlított a sangokéra, amennyiben arisztokratákra és a népre oszlott, ám emellett ott volt a rabszolgák osztálya is.
A Csou-dinasztia csak Észak-Kína egyes részeit irányította közvetlenül, és a királyságot több államra osztotta. Mindegyikben egy helyi helytartó uralkodott, õ képviselte a központi hatalmat. Idõvel ezek az államok rendkívüli függetlenségre tettek szert, és a dinasztia hatalma meggyengült.
Kr. e. 771-ben egy idegen invázió arra kényszerítette a csoukat, hogy elhagyják a fõvárost, és keletre vonuljanak. Ezzel vette kezdetét a Keleti Csou korszak. A nagyvárosok kialakulása a kereskedõk osztályának létrejöttéhez vezetett, amely a cserekereskedelem helyett inkább pénzt használt. A bronzmûvesség elérte mûvészeti és technikai csúcspontját.
Ebben a korszakban sok nagy gondolkodó és filozófus élt, mint Konfuciusz és Lao Cu. Sok nagyszerû könyv is ekkor keletkezett, köztük a Ji Csing, avagy a Változások könyve, a Si Csing, avagy a Dalok könyve, a Su Csing, avagy az Írások könyve, a Li Csi, avagy a Szertartások könyve és a Csun Csiu, a Tavasz és õsz. A Csou-dinasztia kora Kr. e. 256-ban ért véget, amikor a központi kormány elvesztette hatalmát, és az ország hét nagy államra szakadt. 
Korai császárkor
Qin-dinasztia (i. e. 221–206)
Végül Qin (Csin) állama kiemelkedett a többi közül, és Qin Shi Huangdi sorra elfoglalta a rivális kínai fejedelemségeket. I. e. 221-re az összes kínaiak lakta területet saját uralma alatt egyesítette, és ezzel megteremtette a Kínai Birodalmat (Kínai Császárság). Hatalma megszilárdítása végett a többi állam élére helytartókat küldött, erõsen központosítva ezzel a hatalmát. Hatalma felmérhetõ a 20. században feltárt kínai agyaghadsereg méreteiben. A Qin-dinasztia nem volt hosszú életû, nem sokkal Qin Shi Huangdi halála után lázadások törtek ki.
A Csou-dinasztia összeomlása után hét önálló állam küzdött egymással a Kína feletti uralomért. A harcokból végül a Csin állam emelkedett ki gyõztesen, és tekintélyelvi uralmú birodalmat hozott létre. Csin Si Huang császár eltörölte az államokat, és erõs központi kormányt hozott létre, mely könyörtelen uralmat gyakorolt, hatékony adminisztrációs eszközöket vettett be, és szigorú törvényeket léptetett életbe.
A Csin-kormány sok tartós változást hozott, melyek során Kína egyesült. Egységesítették a súlyokat, a mértékegységeket, a pénznemet és a kínai írást is. Csin császár elrendelte a Kínai Nagy Fal építését védelmül a kívülrõl jövõ támadások ellen. A Nagy Fal, amelyet a késõbbi dinasztiák tovább bõvítettek és újjáépítettek, 7200 kilométer hosszan húzódik a Sárga-tengertõl a nyugat-kínai Hszincsiang (Xinjiang) tartományig.
Csin császár súlyos adókat vetett ki a kínai népre, hogy finanszírozhassa nagy katonai hadjáratait és építkezéseit. A szigorú uralom és a súlyos adók miatt, amikor Csin császár Kr. e. 207 -ben meghalt, polgárháború tört ki, és a dinasztia uralma összeomlott.
Han-dinasztia (i. e. 206–i. sz. 220)
A harcokból a parasztfelkelést irányító Liu Pang került ki gyõztesen, aki késõbb Han néven új dinasztiát hozott létre. A Han-dinasztia 400 évig állt fenn és a maga idejében rendkívül sikeres államszervezetet és sikeres államot hoztak létre. Egyre erõsebb technikai fejlõdés indult be, kialakultak a birodalmat átszövõ kereskedelmi útvonalak. A Han-kor Kína történetének egyik legfényesebb korszaka volt: megszilárdult az egységes, bürokratikusan kormányzott Kína eszméje, a kínai mûvészetek virágzásnak indultak, a sámánizmus helyébe lépõ konfucianizmus hivatalos állameszmévé vált, rögzült a hivatalnokvizsgák rendszere. A kínaiak a mai napig „han”-oknak nevezik magukat, nyelvüket pedig „a hanok nyelvének” (han-jü).
A kormány meghagyta a csin adminisztratíva nagy részét, de nem gyakorolt olyan erõs központi uralmat. A tiszta arisztokrácia helyett egy meritokrata kormányzati rendszert vezetett be, amelyben a tisztviselõket vizsgák során választották ki. A korábban elnyomott konfuciuszi elvek központi szerepet kaptak a Han birodalomban.
Az i. e. 206/202-tõl i. sz. 9-ig tartó idõszakot Korai Han-kornak, az i. sz. 25-tõl 220-ig tartó periódust pedig Késõi Han-kornak nevezik. Az elõbbit Nyugati Han-kor, az utóbbit Keleti Han-kor néven is emlegetik – a fõvárosok, Csang-an (Chang'an), illetve Lojang (Luoyang) elhelyezkedése alapján.
Bár a dinasztia uralkodói vigyázták az állam egységét, a külsõ és belsõ feszültségek egyre inkább gyengítették a hatalmat. Végül a helyi hadurak szerezték meg a hatalmat mindenhol, ami lassan megszüntette a Han-dinasztia hatalmát.
Kr. u. 8-ban egy lázadó tisztviselõ elfoglalta a trónt, és megalapította a rövid életû Hszia-dinasztiát, de egy Han uralkodó Kr. u. 25-ben visszaszerezte a hatalmat. 
A Kései Han-dinasztia idején virágzott a gazdaság, az oktatás és a tudomány. Kína kereskedelmet folytatott északi szomszédaival és a Selyem-út közvetítésével az európai civilizációkkal is. Az írók nagyszerû alkotásokat hoztak létre, köztük történelmi szövegeket és szótárakat. A buddhizmus Indiából átterjedt Kínába. A Han-Kína katonailag is erõs volt, s határait a mai Tibetre, Észak-Koreára és Vietnam északi részére is kiterjesztette.
A Han-dinasztiát végül politikai versengés és korrupció gyengítette meg. Az erõs vazallus államok fellázadtak, és a lázongás széles körû felkeléssé duzzadt, amely végül Kr. u. 220-ban véget vetett a dinasztia uralmának. Ettõl fogva Kína három egymással versengõ királyságra oszlott, melyeket az északi nomád törzsek inváziója fenyegetett.
Kínai középkor
A széttagoltság korszaka (A Hat dinasztia kora –220–589) 
Az utolsó Han császár bukása után Kína több kisebb államra szakadt, amelyek véres háborúkat vívtak egymással. 280-289 között a Jin-dinasztia (Csin) rövid idõre újraegyesítette Kínát. Ezt követõen azonban ismét számos államra aprózódott szét a birodalom. Észak-Kínában az északi nomád népek, így a hsziungnuk (ázsiai hunok) is alapítottak császári dinasztiákat (Han Zhao állam, 304-329).
Klasszikus császárkor
Sui-dinasztia (581–618) 
Wen-ti kínai császár 581-tõl; három évszázados széttagoltság után egyesítette Kínát, megalapozva a Sui-dinasztiát (581-618). Legyõzte a Dél-Kínán osztozó dinasztiákat, Észak-Kínában pedig megtörte a türkök és más altaji népek hatalmát.
Nagy hatalmú családból származott, amelynek tagjai magas tisztségeket töltöttek be az Észak- és Közép-Kínán uralkodó nem kínai dinasztiák mellett. Õsei elõkelõ idegen családokba házasodtak be, így mind származása, mind kulturális háttere vegyes volt. 13 éves koráig egy buddhista szerzetesnõ nevelte. Ezután rövid ideig állami iskolába járt. Elsõ katonai kinevezését 14 éves korában kapta, s ezután gyorsan emelkedett a ranglétrán, a Yü-wen család, vagyis az északi Chou állam nem kínai uralkodóházának szolgálatában. Ez a dinasztia hamarosan egész Észak-Kínát fennhatósága alá vonta. Wen-ti az északi síkságra indított hadjárat egyik parancsnoka volt, s a meghódított terület kormányzásában is részt vett. Feladatát jól végezte, s jutalmának részeként egyik a lányát a Chou-házi trónörököshöz adhatta feleségül.
Amikor a Chou-császár 36 éves korában váratlanul megbetegedett és meghalt, s a trónörökös a téboly jeleit mutatta, Wen-ti, a felesége és bizalmasaik elhatározták, hogy megszerzik a trónt. 580 nyara döntõ fontosságú volt, ekkor ugyanis több rivális trónkövetelõ és a Chou-ház hívei is felléptek a hatalomért. Ám szerencsével, kíméletlenséggel, jobb hadseregét és a vetélytársak viszályait kihasználva Wen-ti végül is felülkerekedett. Felvette a császári címet, 581. március 4-én a császári kihallgatást tartott, s ezzel megalakult a Sui-dinasztia.
Tehetséges, hozzá hasonló hátterû emberekkel vette körül magát. Egyik elsõ intézkedése az volt, hogy új fõvárost építtetett a régi Han-fõvárostól Ch'ang-antól délkeletre. 
Tang-dinasztia (618–907) 
A Tang-dinasztia a Szujt váltotta fel a Szuj uralkodó meggyilkolása után, 618-ban, és jellemzõje a gazdasági és kulturális fejlõdés. Fõvárosa, Csangan egy milliónál több lakosával a világ legnagyobb városának számított. Csangan jelentõs kulturális központ volt, a világ minden tájáról vonzotta a bölcseket, mûvészeket, kereskedõket és diplomatákat. A Tang idõszak három nagy császárral szolgált Taj-cung, Hszüan-cung és Vu Zetian, az elsõ kínai császárnõ személyében.
A Tang uralkodók erõs központi kormányzatot vezettek be, és elõsegítették a kereskedelmet, a gazdagság forrását. A jade, a selyem, a tea, a fûszerek és más kínai árucikkek az ekkor nyitott kereskedelmi utakon eljutottak Indiába, a Közel-Keletre és Európába is.
A Tang uralkodók a buddhizmust tették meg fõ vallásukká, és 800 táján a konfucionizmus is újjáéledt. Felvirágoztak a mûvészetek és az irodalom. Ekkor találták fel a táblanyomtatást, és 868-ban kinyomtatták a Gyémánt szútrát, a világ legelsõ táblával nyomtatott könyvét.
Két jelentõs lázadás a Tang-dinasztia hanyatlásához vezetett. Az An Lusan felkelés 775-ben és egy parasztfelkelés 875-tõl 884-ig annyira meggyengítette a dinasztiát, hogy az többé nem tudta ellenõrzése alatt tartani a katonai és tartományi vezetõket. A dinasztia uralma 907-ben ért véget. Ezután több rövid életû katonai dinasztia következett.
Az öt dinasztia kora (907–960) 
A Tang-dinasztia bukása után az ország fél évszázadra apró, egymással marakodó államocskákra szakadt, amelyek nagy részében a Tang-ház volt katonai parancsnokai uralkodtak. Dél-Kínában tíz állam jött létre, míg a nagyjából egyben maradt északon öt rövid életû dinasztia váltotta egymást – ezért a 907-tõl 960-ig tartó idõszakot „az öt dinasztia korának”, vagy „az öt dinasztia és a tíz királyság korának” nevezik. Ennek a korszaknak az elején jelent meg a mongolokkal rokon nyelvet beszélõ kitaj törzs északkeleten, Mandzsúriában, a Liao-folyó völgyében. (A kínaiak – tévesen – róluk kapták orosz nevüket, vö. kitajszkij; emellett a kitaj szóból származik Kína egyik régi nyugati neve, a Cathay). Õk bizonyos katonai segítségért cserébe az egyik észak-kínai uralkodótól tizenhat járásnyi területet kaptak a mai Peking környékén, ahol 916-ban kínai mintára szervezett, de kitajok által uralt államot alapítottak. Ez az állam 937-ben felvette a Liao nevet, és hamarosan terjeszkedni kezdett.
Song-dinasztia (960–1279) 
A Szung-dinasztiát egy tábornok alapította 960-ban, amikor a Tangok bukása után helyreállította Kína békéjét. A Szung császárok erõs központi kormányzatot vezettek be és csökkentették a helyi vezetõk hatalmát, amely a korábbi dinasztiák bukását okozta.
A Szung-dinasztia idején két olyan jelentõs változás történt, amely a modern idõkig hatással volt a Kínai Birodalomra. A Szung uralkodók rendszeresítették a köztisztviselõk vizsgáztatását, amelyet még a Tangok vezettek be, befejezve ezzel a hatalom átruházását az arisztokráciáról a tehetséges hivatalnokokra. A Szungok emellett hivatalos államfilozófiaként fogadták el a neo-konfucionizmust, amely a hagyományos konfucionizmust a buddhizmus és a taoizmus elemeivel párosította.
A Szung idõszakban felemelkedett a kereskedõ réteg, és Kína nagy gazdasági és városi fejlõdés tanúja volt. Terjedt az írástudás, felvirágzott a filozófia, az irodalom és a többi mûvészet. Feltalálták a mozgatható betûs nyomtatást, és népszerûvé vált a zománcozott szung porcelán. A hadviselésben már használták a lõport.
A Szung-dinasztia idejét két korszakra osztjuk: az Északi Szungra (960-1127) és a Déli Szungra (1127-1279). Az elsõ idején egész Kína a Szungok ellenõrzése alatt ált, de az utóbbiban elvesztették az északi területeket, melyeket a Dzsürcsi Csinek vontak uralma alá. Késõbb mind a Dzsürcsi Csint, mind a Szungokat lerohanta a Dzsingisz kán alatt egyesült hatalmas mongol horda. Dzsingisz unokája, Kubiláj 1279-ben elfoglalta egész Kínát. 
Jüan-dinasztia (1271-1368)
A Kínát lerohanó mongolok 1271-ben megalapították az elsõ idegen dinasztiát, és 1279-re elfoglalták egész Kínát. A Jüan uralkodók nem olvadtak bele a kínai kultúrába, és Han alattvalóik gyûlölettel tekintettek rájuk.
A Jüan korszakot kulturális sokarcúság és a Mongol Birodalom kultúrái közti kapcsolat jellemzi, bár a Han kínaiak a peremre szorultak. Ebben az idõben az európai kereskedõk érdeklõdni kezdtek Kína iránt, és egy velencei kereskedõ-felfedezõ, Marco Polo bejárta az egész országot, melyet Cathainak nevezett.
A kínai parasztságra kivetett súlyos adók és egy hatalmas áradások okozta éhínség hamarosan széleskörû lázadáshoz vezetett. Egy lázadó parasztokból álló hadsereg, melyet egy volt buddhista szerzetes vezetett, 1368-ban segített a mongolok kiûzésében, és megalapította a Ming-dinasztiát.
Késõ császárkor 
Ming-kor (1368-1644) 
A Ming-dinasztia (1368–1644) az utolsó nemzeti dinasztia volt Kínában. 1368-ban alapította egy alacsony származású felkelõ, Zhu Yuanzhang (Csu Jüan-csang) Hongwu (Hung-vu) császár néven. Hongwu rendkívül centralizált kormányzatot épített ki, a hatalom a császár kezében összpontosult, s ez egészen a császárság bukásáig így maradt. Fõvárosa az elsõ évtizedekben Nanking (Nanjing), majd 1421-tõl Peking (Beijing) volt. Pekingben ekkor épült a ma is látható császári palota, és ekkor alakult ki Peking mai formája. Gazdaságát és kultúráját tekintve a Ming-kor Kína egyik aranykora volt, nagymértékû városiasodás, kulturális virágzás, hatalmas építkezések jellemezték.
A Ming-dinasztiát 1368-ban alapította annak a paraszthadseregnek a vezére, amely kiûzte Kínából a mongolokat. A Ming uralkodók újra bevezették a tisztviselõk általi kormányzást, és egy földmûvelésre alapuló társadalmat hoztak létre neo-konfucionista bürokraták irányításával.
A Ming korszakban újra felvirágoztak a mûvészetek és a kultúra. A mûvészek látványos alkotásokat hoztak létre porcelánból, bronzból, selyembõl és lakkmunkával. A Tiltott Város pompája nagy részét a Ming építészeknek köszönheti.
Kína a Mingek uralma alatt katonai nagyhatalom lett. Meghódította vagy vazallusává tette a környezõ államokat, mint Vietnam, Burma, Nepál és Korea. Állandó hadserege több mint egy millió katonából állt, hatalmas hadiflottája pedig bejárta az Ázsia körüli tengereket és az Indiai-óceánt, és megsarcolta a gyengébb tengermenti országokat. 1421-ben Cseng admirális vezetésével az akkori világ legnagyobb flottája elhajózott Amerikáig és körülhajózta a Földet.
A Mingek Kínáját végül a szomszédokkal folytatott hosszadalmas háborúk gyengítették meg, és az az igény, hogy megvédje megnyúlt határait. Amikor az uralkodó a betörõ mandzsukhoz fordult segítségért, hogy leverje a fõvárost is elfoglaló lázadókat, megnyitotta a kapukat a mandzsu uralom elõtt. 1644-ben a Ming császár öngyilkosságával véget ért a dinasztia uralma.
A Ming-korszak második felében Kína bezárkózott, és a sztyeppeövezet határán újjáépítette a Nagy Falat. Az 17. század elsõ felét frakcióharcok, eunuchok uralma és gazdasági válság kísérték.
Qing-kor (1644-1911)
1644-ben a Li Zicheng (Li Ce-cseng) vezette parasztfelkelõk elfoglalták Pekinget, majd ugyanebben az évben a mandzsuk is hatalmas inváziót indítottak Kína ellen, így a Ming-dinasztia megbukott.
A Csing-dinasztia 1644-ben alapult, amikor a mandzsuk sikeresen megszállták Kínát. Az ország másodszor került idegen uralom alá. A mongol Jüan-dinasztiával ellentétben a mandzsuk átvették a kínai kultúra elemeit, és nagyban támogatták a Ming korszak neo-konfucionista eszméit.
A Csingek birodalma az elsõ években stabilitásnak és bõségnek örvendett, és olyan tehetséges császárok vezetése alatt állt, mint Kang-hszi, Jong-cseng és Csien-lung. A XVIII. század közepére a Csingek Kínája a gazdasági fejlõdés új magaslatait érte el, mely felülmúlta a korábbi dinasztiák eredményeit. Jelentõsen megnõtt a kereskedelem és a mezõgazdasági termelés.
A késõbbi idõszakban a korrupció és a despotizmus aláaknázta a Csingek hatalmát. A nyugatihoz hasonló modernizálás elmulasztása és az elzárkózó politika csak tovább fokozta a hanyatlást, és az 1796-tól 1804-ig tartó mandzsu ellenes lázadás szintén gyengítette a Csing-dinasztiát.
Kínában megnõtt a nyugati befolyás, és az országot felosztották a nyugati nagyhatalmak között. Hong Kong az 1839-es ópiumháború után a briteké lett, majd további jogok és területek is idegen kézbe kerültek - fõleg azután, hogy Kína segítséget kapott a nagyhatalmaktól az 1850-tõl 1864-ig tartó Tajping felkelés leveréséhez.
Az 1900-as boxerlázadást követõen a mandzsuk megpróbálkoztak Kína megreformálásával, de már elkéstek. Nem menthették meg a dinasztiát. 1911-ben a kínai nacionalisták vezette forradalom megdöntötte a mandzsu uralmat. A Csing-dinasztia bukása a feudális Kína végét is jelentette.
